<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>poem</title>
    <link rel="stylesheet" href="/css/style.css">
</head>

<body>
    <div class="poem">
        <h3>Adam Mickiewicz</h3>
        <h5>Ballady i romanse</h5>
        <h1>Pani Twardowska</h1>
        <p>Jedzą, piją, lulki palą,<br>
            Tańce, hulanka, swawola;<br>
            Ledwie karczmy nie rozwalą,<br>
            Ha, ha! Hi, hi! hejże! hola!<br>
            <br>
            Twardowski siadł w końcu stoła,<br>
            Podparł się w boki jak basza:<br>
            „Hulaj dusza! hulaj!” woła,<br>
            Śmieszy, tumani, przestrasza.<br>
            <br>
            Żołnierzowi, co grał zucha,<br>
            Wszystkich łaje i potrąca,<br>
            Świsnął szablą koło ucha:<br>
            Już z żołnierza masz zająca.<br>
            <br>
            Na patrona z trybunału,<br>
            Co milczkiem wypróżniał rondel,<br>
            Zadzwonił kieską, pomału:<br>
            Z patrona robi się kondel.<br>
            <br>
            Szewcu w nos wyciął trzy szczutki,<br>
            Do łba przymknął trzy rureczki,<br>
            Cmoknął: cmok! i gdańskiej wódki<br>
            Wytoczył ze łba pół beczki.<br>
        </p>
    </div>
</body>

</html>